<!DOCTYPE html>
<html lang="en">
<head>
  <meta charset="utf-8">
<title>TZ Tahmin Uygulaması Kullanıcı Sözleşmesi</title>
</head>
<body>
<h1>TZ Tahmin Uygulaması Kullanıcı Sözleşmesi</h1>
<p>Son güncelleme tarihi: 11 Şubat 2021</p>

<p>1- İşbu Kullanım Şartları, “TZ Tahmin” uygulaması ile (bundan böyle “TZ Tahmin” olarak anılacaktır) tüm özel ve tüzel kişi ve kurumlar (bundan böyle “Kullanıcı” olarak anılacaktır) arasındaki kullanım şartlarını içermektedir.</p>
<p>2- “Kullanıcı”lar, 'TZ Tahmin' uygulamasında sunulan hizmetlerden (belirli bir bedel ödeyerek ya da bedelsiz olarak) yararlanarak veya herhangi bir şekilde uygulamaya erişim sağlayarak 18 yaşından büyük olduklarını veya reşit olmayıp ebeveynlerinin ya da kendilerine bakmakla yükümlü bir kişinin yasal onayına sahip olduklarını; işbu Kullanım Şartları'nın tamamını okuduklarını ve içeriğini tamamıyla anladıklarını ve tüm maddelerini kayıtsız şartsız kabul ederek onayladıklarını peşinen taahhüt ederler. Bu “Kullanıcı”lar 'TZ Tahmin' tarafından işbu Uygulama Kullanım Koşulları hükümlerinde yapılan her değişikliği kullanım süresince kabul etmiş sayılmaktadır.</p>
<p>3- 'TZ Tahmin' uygulaması içeriğinde bulunan tahminler tamamen hayal gücü ile eğlence amaçlı üretilmiştir. Herhangi bir şekilde gelecekten haber vermez ve doğruluk içermemektedir. 'TZ Tahmin' uygulamasında sunulan içerikler maç tahminlerinin eğlence amaçlı sunulmuş bir şeklidir. Uygulamanın sunduğu içerik yanlış anlamalar oluşturabileceğinden çocuklar ve zihinsel yeterliliği olmayanlar için sakıncalı olabilir.</p>
<p>4- 13 yaşından küçüklerin 'TZ Tahmin' uygulamasını kullanmaması tavsiye olunur. 13 yaşından küçük “Kullanıcı”lar hangi uygulamaları kullanabilecekleri konusunda ebeveynlerine danışmalıdırlar.</p>
<p>5- 'TZ Tahmin' uygulamasında bulunan tüm içerikler Fikir ve Sanat Eserleri Kanunu'na tabidir ve içeriğine ilişkin her türlü ses, görüntü, yazı, belge ve her türlü fikri ve sınai haklar ile tüm telif hakları ve diğer fikri ve sınai mülkiyet hakları Novart Digital Inc.’e aittir. Bu uygulamanın yapısı ve içeriği, uygulamada kullanılan her türlü görsel malzeme Fikir ve Sanat Eserleri Kanunu ve Türk Ceza Kanunu kapsamında korunmaktadır.</p>
<p>6- 'TZ Tahmin' uygulamasında bulunan hiçbir yazı; önceden izin alınmadan ve kaynak gösterilmeden, kod ve yazılım da dahil olmak üzere, değiştirilemez, kopyalanamaz, çoğaltılamaz, başka bir lisana çevrilemez, yeniden yayımlanamaz, başka bir bilgisayara yüklenemez, postalanamaz, iletilemez, sunulamaz ya da dağıtılamaz, bütünü veya bir kısmı kaynak gösterilmeden başka bir uygulamada izinsiz olarak kullanılamaz.</p>
<p>7- 'TZ Tahmin' uygulamasında “Kullanıcı” olmak için uygulamanın indirilmesi ve kullanıcı bilgileri formuna bilgi girişi yaparken istenilen hususların eksiksiz ve açık doldurulması zorunludur. “Kullanıcı”lar bu formla aktarılan bilgilerin doğruluğunu kayıtsız şartsız taahhüt eder</p>
<p>8- 'TZ Tahmin' tüm “Kullanıcı”ların kişilik haklarına ve gizlilik haklarına saygı duymaktadır. Gizlilik sözleşmesinde yazılı sebepler dışında ve yargı mercileri istemi haricinde, her ne sebeple olursa olsun kişisel bilgileri, hiçbir kurum veya kuruluşa vermeyeceğini kabul ve taahhüt eder.</p>
<p>9- 'TZ Tahmin', veri tabanına yapılabilecek saldırılar sonucu “Kullanıcı” bilgilerinin kötü amaçlı kişilerin eline geçmesi ve bunların kötü niyetli kullanılması halinde doğabilecek sonuçlardan dolayı sorumluluk kabul etmez.</p>
<p>10- Her türlü kullanım ve yazılımlarda telif hakları ve eser haklarına tecavüz edilmeyecektir. 'Kullanıcı'ların eklediği içeriklerden dolayı oluşabilecek her türlü telif hakkı ve insan hakları sorumluluğu kullanıcılara aittir. Bu sebeple 'TZ Tahmin' uygulamasına rücu kesinlikle mümkün değildir. 'TZ Tahmin' ve “Kullanıcı”, hukuken tamamen bağımsız taraflardır. Bu iki bağımsız taraf arasında herhangi bir iş ortaklığı ve/veya işçi/işveren ilişkisi bulunmamaktadır.</p>
<p>11- Uygulamayı kullanırken verilen bilgilerde kesinlikle yasalara aykırı ve genel ahlak prensibine uygun olmayan kişisel kimliklere saldırı mahiyetinde yazı yazılamaz. Yasalara göre, suç sayılan bir eylem aracı olarak 'TZ Tahmin' girdileri kullanıldığı zaman yasal mercilerden bir talep vuku bulursa, kullanıcılar hakkındaki bilgiler gerekli yerlere istem doğrultusunda verilecektir.</p>
<p>12- “Kullanıcı” uygulama üzerindeki interaktif alanlar yoluyla suç teşkil edecek, yasal açıdan takip gerektirecek; yerel ve ulusal yasalara ya da uluslararası anlaşmalara ters düşecek bir durum yaratan ya da böyle durumları teşvik eden, hiçbir tür yasadışı, tehditkar, rahatsız edici, hakaret, küfür içeren, küçük düşürücü, kaba, pornografik, rahatsız edici ya da ahlaka aykırı bilgi postalayamaz ya da iletemez.</p>
<p>13- “Kullanıcı”, 'TZ Tahmin' uygulamasında yayımladığı, paylaştığı içeriklerden 26/9/2004 tarihli ve 5237 sayılı Türk Ceza kanununda yer alan ve aşağıda sıralanmış hükümler çerçevesinde sorumludur:</p>
<ul>
	<li>İntihara Yönlendirme: Başkasını intihara azmettirmek, teşvik etmek, başkasının intihar kararını kuvvetlendirmek suçtur ve kabul edilemez.</li>
	<li>Çocukların Cinsel İstismarı: On beş yaşını tamamlamamış veya tamamlamış olmakla birlikte fiilin hukuki anlam ve sonuçlarını algılama yeteneği gelişmemiş olan çocuklara karşı gerçekleştirilen her türlü cinsel davranış; diğer çocuklara karşı sadece cebir, tehdit, hile veya iradeyi etkileyen başka bir nedene dayalı olarak gerçekleştirilen cinsel davranışlar suçtur ve kabul edilemez.</li>
	<li>Uyuşturucu veya Uyarıcı Madde Kullanılmasını Kolaylaştırma: Uyuşturucu veya uyarıcı madde kullanılmasını kolaylaştırmak amacıyla özel yer, donanım veya malzeme sağlayan, kullanma yöntemleri konusunda başkalarına bilgi vermek suçtur ve kabul edilemez.</li>
	<li>Sağlık için Tehlikeli Madde Temini: Sağlık için tehlike oluşturabilecek maddeleri çocuklara, akıl hastalarına veya uçucu madde kullananlara vermek suçtur ve kabul edilemez.</li>
	<li>Müstehcenlik: Müstehcen görüntülerin, yazı veya sözlerin, içeriğin yayımlanması, paylaşılması suçtur ve kabul edilemez.</li>
	<li>Fuhuş: Bir çocuğu, bir kimseyi fuhuşa teşvik etmek, bunun yolunu kolaylaştırmak, aracılık etmek suçtur ve kabul edilemez.</li>
	<li>Kumar Oynanması İçin Yer ve İmkân Sağlama: Çocukların, kişilerin kumar oynaması için yer ve imkân sağlamak suçtur ve kabul edilemez.</li>
	<li>Atatürk Aleyhine İşlenen Suçlar: Atatürk'ün hatırasına alenen hakaret etmek veya sövmek suçtur ve kabul edilemez.</li>
</ul>
<p>14- 'TZ Tahmin' üzerinden kurulan arkadaşlıklarda ve ilişkilerde sorumluluk tamamen “Kullanıcı”lara aittir. 'TZ Tahmin' tüm ziyaretçilerine, kişisel bilgilerini açıklama konusunda maksimum dikkat göstermesini ve paylaşmamasını önerir.</p>
<p>15- 'TZ Tahmin', uygulama dahilindeki interaktif alanlarda “Kullanıcı”ların yazdıklarından sorumlu değildir; buralarda yazılan görüşleri paylaşmak durumunda da değildir. 'TZ Tahmin' hiçbir sebep beyan etmeden “Kullanıcı”ların eklediği içerikleri uygulamadan kaldırma hakkına sahiptir.</p>
<p>16- “Kullanıcı”lar 'TZ Tahmin' uygulamasında, ticari amaç taşıyan ya da reklam içeren hiçbir bilgi, yazılım ya da malzeme gönderemez ya da iletemez. Diğer 'Kullanıcı'lardan herhangi bir ürün satın almak ya da onlara ürün satmak gibi bir talepte ve reklam faaliyetinde bulunamaz. Banka hesap bilgisi, cep telefonu numarası veya e-posta adresi veremez.</p>
<p>17- “Kullanıcı” bir başkasının gizlilik hakkını ya da yayın haklarını çiğneyen, telif hakları, ticari marka hakları veya başka mülkiyet hakları tarafından korunan ya da bu tarif edilen sınıflara giren malzemelerden uyarlanan hiçbir bilgi, yazılım ya da başka bir malzemeyi sahibinden ya da haklarını elinde tutan kişiden izin almaksızın, postalayamaz ya da iletemez.</p>
<p>18- “Kullanıcı” verilerinin 'TZ Tahmin' uygulamasının ihmali görülmeden yetkisiz kişilerce okunmasından (“Kullanıcı”nın bilgilerini başka kişilerle paylaşması, uygulamadan ayrılırken çıkış yapmaması, uygulamanın açık olduğu telefonun umuma açık alanda unutulması veya çalınması vb. durumlardan) dolayı gelebilecek zararlardan 'TZ Tahmin' sorumlu değildir.</p>
<p>19- 'TZ Tahmin', hiçbir “Kullanıcı”nın davranışından sorumlu değildir. Hiçbir koşulda uygulamanın kullanımı, içeriği, çevrimiçi ya da çevrimdışı konumda olsunlar “Kullanıcı”lar arasındaki iletişim ve etkileşimden doğan sonuçlardan kayıp, hasar, zarar, ölüm, vs. dahi olsa sorumlu değildir.</p>
<p>20- 'TZ Tahmin' uygulamasını kullanırken insani değerleri küçük düşürücü, yasalara ve devlete karşı herhangi bir propaganda yapmak kesinlikle yasaktır.</p>
<p>21- 'TZ Tahmin' hiçbir sebep beyan etmeden istediği “Kullanıcı”lara maç tahmini görmek için kullandıkları tahmin kredilerini veya tahmin ücretini iade ederek hizmet vermeyi reddetme hak ve yetkisine sahiptir.</p>
<p>22- 'TZ Tahmin', üyelik gerektirmeyen servislerini zaman içinde üyelik gerektiren bir duruma dönüştürebilir, ilave servisler açabilir, servislerini kısmen veya tamamen değiştirebilir, süreli ve süresiz sona erdirebilir, ücretli hale getirebilir.</p>
<p>23- 'TZ Tahmin', “Kullanıcı”ların gizliliğini ihlal etmeden, hizmet kalitesini yükseltmek amacıyla uygulama üzerinde anonim kullanım bilgileri toplama yöntemleri kullanabilir. 'TZ Tahmin', bu anonim bilgileri istatistiki değerlendirmelerde, performans değerlendirmelerinde, 'TZ Tahmin' ve iş ortaklarının pazarlama kampanyalarında, yıllık rapor ve benzeri raporlarda kullanmak üzere bu amaçların gerçekleştirilmesi için gereken sürede saklayabilir, işleyebilir ve iş ortaklarına iletebilir.</p>
<p>24- 'TZ Tahmin' hiçbir sebep beyan etmeden istediği “Kullanıcı”ların üyeliklerini iptal etme, sunduğu hizmetin şeklini değiştirme ve/veya iptal etme hak ve yetkisine sahiptir.</p>
<p>25- 'TZ Tahmin' uygulamasının iptal ettiği veya üyelikleri sözleşme maddeleri gereğince iptal edilen 'Kullanıcı'ların üyelik bilgileri 'TZ Tahmin' tarafından saklanacaktır.</p>
<p>26- 'TZ Tahmin', Kullanım Şartları'nı tek taraflı olarak değiştirme ya da tadil etme hakkına sahiptir.</p>
<p>---</p>
<p>App Store Abonelik Ücretleri ve Şartlar:</p>
<p>₺8,49/hafta</p>
<p>₺23,99/ay</p>
<p>₺117,99/yıl</p>
<p>iTunes hesabı mevcut dönemin sona ermesine 24 saat kala abonelik yenileme için ücretlendirilecektir. Otomatik yenileme kapalı değilse abonelik otomatik olarak aynı ücretle yenilenir. iTunes hesap ayarlarına giderek aboneliğinizi değiştirebilir ve otomatik yenilemeyi kapatabilirsiniz. iTunes hesabınız satın alma onaylandıktan sonra ücretlendirilecektir. Eğer sunulmuşsa ücretsiz deneme döneminin kullanılmayan bölümü kullanıcı bu yayına dair bir abonelik satın aldığında iptal edilir.</p>
<p>Aboneliğinizi aşağıdaki linkten iptal edebilirsiniz:</p>
<p>https://support.apple.com/tr-tr/HT202039</p>

</body></html>
